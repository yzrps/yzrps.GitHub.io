<!DOCTYPE html>
<html lang=zh-cmn-Hans">
<head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    <meta name="renderer" content="webkit|ie-comp|ie-stand">
    <meta name="SiteName" content="軒轅傲侯的天書世界">
    <meta name="SiteDomain" content="https://yzrps.github.io">
    <base target="_blank">
    <title>軒轅傲侯的天書世界</title>
    <link type="text/css" rel="stylesheet" href="css/yzrps.css">
</head>
<body>
	<div class="logo"><br />軒轅傲侯的天書世界<br /></div>
	<div class="menu">
	<ul>
	<li><a href="https://yzrps.github.io" target="_self">【天書入口】</a></li>
	<li><a href="/xygj" target="_self">【軒轅古劍】</a></li>
	<li><a href="/lyhl" target="_self">【煉妖葫蘆】</a></li>
	<li><a href="/smyw" target="_self">【神魔異聞】</a></li>
	</ul>	
	</div>
	<div class="blank20"></div>	
	<div class="main">
	<div class="jjx"><img src="./images/bg_jjx.png"></div>
	<div class="blank20"></div>	
	<div class="xyy">&nbsp;&nbsp;&nbsp;&nbsp;北冥有魚，其名為鯤。鯤之大，不知其幾千里也；化而為鳥，其名為鵬。鵬之背，不知其幾千里也；怒而飛，其翼若垂天之雲。是鳥也，海運則將徙于南冥。南冥者，天池也。《齊諧》者，志怪者也。
	《諧》之言曰：“鵬之徙于南冥也，水擊三千里，摶扶搖而上者九萬里，去以六月息者也。”野馬也，塵埃也，生物之以息相吹也。天之蒼蒼，其正色邪？其遠而無所至極邪？其視下也，亦若是則已矣。且夫
	水之積也不厚，則其負大舟也無力。覆杯水於坳堂之上，則芥為之舟，置杯焉則膠，水淺而舟大也。風之積也不厚，則其負大翼也無力。故九萬里，則風斯在下矣，而後乃今培風；背負青天，而莫之夭閼者，
	而後乃今將圖南。蜩與學鳩笑之曰：“我決起而飛，搶榆枋而止，時則不至，而控於地而已矣，奚以之九萬里而南為？”適莽蒼者，三餐而反，腹猶果然；適百里者，宿舂糧；適千里者，三月聚糧。之二蟲又何知！<br /><br />
	&nbsp;&nbsp;&nbsp;&nbsp;小知不及大知，小年不及大年。奚以知其然也？朝菌不知晦朔，蟪蛄不知春秋，此小年也。楚之南有冥靈者，以五百歲為春，五百歲為秋；上古有大椿者，以八千歲為春，八千歲為秋，此大年也。而彭祖乃
	今以久特聞，眾人匹之，不亦悲乎！湯之問棘也是已。窮髮之北，有冥海者，天池也。有魚焉，其廣數千里，未有知其修者，其名為鯤。有鳥焉，其名為鵬，背若泰山，翼若垂天之雲，摶扶搖羊角而上者九
	萬里，絕雲氣，負青天，然後圖南，且適南冥也。斥鴳笑之曰：“彼且奚適也？我騰躍而上，不過數仞而下，翱翔蓬蒿之間，此亦飛之至也。而彼且奚適也？”此小大之辯也。<br /><br />
	&nbsp;&nbsp;&nbsp;&nbsp;故夫知效一官，行比一鄉，德合一君，而征一國者，其自視也，亦若此矣。而宋榮子猶然笑之。且舉世譽之而不加勸，舉世非之而不加沮，定乎內外之分，辯乎榮辱之境，斯已矣。彼其於世，未數數然也。
	雖然，猶有未樹也。夫列子禦風而行，泠然善也，旬有五日而後反。彼於致福者，未數數然也。此雖免乎行，猶有所待者也。若夫乘天地之正，而禦六氣之辯，以遊無窮者，彼且惡乎待哉？故曰：至人無己，
	神人無功，聖人無名。<br /><br /></div>
	</div>
	<div class="footer"><br />碧海揚帆潮有聲，金樽暢懷世無爭。追名逐利等閒事，何妨一醉任平生。<br />©2020 https://yzrps.github.io Reserved.</div>
</body>
</html>